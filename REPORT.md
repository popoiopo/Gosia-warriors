# Final report - Programmeerproject
### Gosia's strijders

## Beschrijving
Deze visualisatie is gemaakt voor de Mini Challenge 2 van de [VACommunity](http://vacommunity.org/2016+VAST+Challenge%3A+MC2). De visualisaties visualiseren fictieve data van het fictieve bedrijf GAStech. Hoewel de productie van GAStech in orde is, ervaart het bedrijf toch nog problemen met de moraal van haar werknemers. Aan ons de taak om uit de geleverde data patronen of opvallendheden te destileren die eventueel de oorzaak van dit probleem kunnen vormen. 
Om dit doel te bereiken zijn de metingen van de sensoren in de HVAC zones gevisualiseerd met linegraphs, zowel voor het gehele gebouw als voor elke verdieping op zichzelf, waarbij deze dan ook weer in specifieke HVACzones opgedeeld zijn. Door middel van een dropdown menu kan gekozen worden voor de te visualiseren variabele. Hierbij wordt ook de optie gegeven de Hazium data in de linegraph te visualiseren. De data van de vaste prox sensoren is ook gevisualiseerd in een linegraph, wederom voor het gehele gebouw en voor elke verdieping op zich. Waar deze linegraph informatie geeft over de metingen van het gehele personeel, wordt de prox data voor elk individueel persoon gevisualiseerd met behulp van een 'parallel coordinates' visualisatie. Ten slotte kan hierbij vanuit deze parallel coordinates visualisatie weer dieper in de proxdata van een specifiek persoon gedoken worden door middel van een heatmap. Voor het visualiseren van de mobiele proxdata (Rosie de robot) is gebruik gemaakt van twee heatmaps. Beide heatmaps betreffen de plattegrond van de geselecteerde verdieping, waarbij de ene heatmap de HVAC zones laat zien en de andere de prox zones. De heatmap met de HVAC zones visualiseert door middel van een kleurgradatie de waarden van de geselecteerde HVAC variabele in elke HVAC zone. De heatmap met de prox zones laat wederom aan de hand van een kleurgradatie zien hoeveel metingen er zijn gedaan in de verschillende prox zones door de vaste prox sensoren. Daarbij zijn in deze heatmap stippen te zien die de aanwezigheid van een enkel personeelslid, gemeten door de mobiele prox sensor, representeren.  
<img src="doc/report-ss.png"></img>

## Technische functionaliteit
De functionaliteit voor de verschillende graphs is opgesplitst in meerdere files. De verschillende grafieken bevinden zich allen op één pagina, de heatmaps hebben een eigen pagina. Voor elke visualisatie bestaat een script om de data in te laden en te verwerken zodat deze op efficiente wijze kan worden toegepast bij het maken van de visualisaties. Als de data is opgesplitst per verdieping, is de bijbehorende visualisatie ook opgesplitst over de verdiepingen. Dit is bijvoorbeeld het geval bij de HVAC data. Functionaliteit voor data die in één bestand staat is in het algemeen niet opgesplitst per verdieping, maar staat in één bestand om de data niet meerdere keren te hoeven inladen. De visualisatie heeft componenten voor de HVAC data (die voor het gemak ook de Hazium data bevat), fixed-prox data (voor de vaste sensoren in de prox zones) en mobile-prox data ( Rosie de robot). De HVAC- en prox-data zijn gevisualiseerd in linegraphs en heatmaps. De prox-data is daarnaast ook gevisualiseerd in een parallel coordinates graph. Ten slotte worden alle knoppen bestuurd vanuit één script. 

### HVAC - Linegraphs HVAC zones
De HVAC data is onder andere gevisualiseerd in linegraphs, die de data over de gehele periode van 2 weken plot. Er kan op de graphs ingezoomd worden met een brush, zodat anomalies uitgelicht kunnen worden. Met deze brush kan de data per uur bestudeerd worden. Door middel van een dropdown kan men de te visualiseren variabele selecteren. Voor de verdiepingen zijn de metingen vaak ook per zone gesplitst: daarom hebben deze linegraphs ook bijbehorende checkboxes waarmee de lijnen per zone getoggled kunnen worden. Bij het hoveren over een lijn vervagen de andere lijnen: zo kan gefocust worden op één specifieke lijn. In bepaalde gevallen moeten sommige checkboxes ook uit worden gezet om het overzicht van de visualisatie te kunnen behouden. Wanneer men tussen de verschillende verdiepingen heen en weer springt blijft de selectie van de checkboxes bewaard, dit om vergelijkingen tussen verschillende verdiepingen makkelijker te maken. Dit gelt ook voor het dropdownmenu, de geselecteerde waarde blijft bewaard wanneer men een andere verdieping selecteert en daarna terugkeert. 

### HVAC - Heatmap
De heatmap voor de HVAC data kleurt de HVAC zones in aan de hand van de gekozen sensordata en de timestamp die gekozen kan worden met een dropdown (dag) en slider (tijd). Dit maakt de data minder ruw dan de data in de linegraphs, want nu kunnen de zones beter vergeleken worden. De heatmap wordt alleen aangepast als de brush losgelaten wordt. Dat is zo gedaan omdat een on brush event constant triggert als de slider alleen vastgehouden wordt, wat alles heel traag maakt. De kaart zelf is zo gemaakt dat er een SVG laag met de plattegrond onder losse SVG's ligt die per zone benoemd zijn. Hierdoor kan elke aparte zone aangeroepen worden en dus gekleurd worden aan de hand van de des betreffende waarde van de variabele. Er is een groene kleur gekozen omdat er sprake is van energie waarden, waarbij deze kleur mogelijk geassocieerd kan worden aan groene energie. Verder is er een legenda die dynamisch geupdate wordt en geplaatst aan de hand van de max en min waardes van de gegeven variabele.

### Prox data - Linegraphs prox zones
De fixed-prox data zijn ook gevisualiseerd in linegraphs. Deze zijn opgesplitst in data over het gehele gebouw, waarbij de lijnen over de verdiepingen apart weergegeven worden, en per verdieping, waarbij wederom de lijnen over de (prox) zones apart weergegeven worden. Deze linegraphs hebben dezelfde functionaliteit als de linegraphs voor de HVAC data: er zijn checkboxes en hoveren over een lijn vervaagt de andere lijnen. De fixed-prox data is geaggregeerd per uur, omdat de prox sensoren niet na een vast aantal minuten een meting loggen, zoals de HVAC sensoren dat wel doen. De prox sensoren loggen namelijk meteen een meting als deze een prox card detecteren, maar dat gebeurt niet na een vast aantal minuten. Voor uren waarin geen prox card gedetecteerd is, wordt de waarde 0 toegekend, zodat de linegraphs niet interpoleren over uren waar niks is gelogd.

### Prox data - Parallel coordinates & heatmap
Waar de linegraphs voor de vaste proxsensoren het totaal aantal metingen per verdieping laten zien, wordt met behulp van de parallel coordinates visualisatie het aantal metingen per personeelslid per dag getoond. Elke blauwe lijn staat voor een personeelslid waarbij de verschillende y-assen de verschillende dagen representeren. Wanneer men over de lijnen hovert worden deze dikker en rood en springt de lijn voor alle andere lijnen. Om de grafiek ovezichtelijker te maken kan men over de verschillende y-assen (de dagen) met een brush een bepaald interval op de as selecteren. Hierbij vervagen alle lijnen buiten dit interval en blijven de lijnen binnen het interval dus op de voorgrond over. Daarbij valt te zien dat in de weekenden bijna geen metingen zijn gedaan. Dit maakt het moeilijker om de lijn van een specifiek persoon over alle 'aanwezige' dagen te volgen. Er is dan ook voor gekozen de assen verplaatsbaar te maken, men kan de assen verschuiven en plaatsen waar men wilt. Om nog dieper in de data te kunnen duiken kan men op een lijn in de visualisatie klikken om een heatmap te doen laten verschijnen. Deze heatmap laat voor elke dag zien hoe vaak de geselecteerde persoon (of proxcard) in elk zone van de gespecificeerde verdieping is gemeten. Boven de heatmap verschijnt daarbij welke verdieping het betreft, de id van de proxcard en het gemiddeld aantal metingen van deze proxcard over alle dagen. De geselecteerde lijn blijft hierbij rood oplichten.

### Prox data - Heatmap
De prox data heeft ook een bijbehorende heatmap. Voor de fixed prox data worden de zones ingekleurd aan de hand van het aantal detecties die er waren in een uur in die zone. Er is gekozen voor een rode kleur omdat dit doet denken aan hoge concentraties, en grote getalen. En aangezien het hier gaat om de hoeveelheid mensen werd dit als zeer toepasselijk gezien. Verder is wederom een onderliggende plattegrond SVG gebruikt met losstaande prox zone SVG's. Voor de mobile prox data worden blauwe stipjes getekend in de heatmap, omdat de mobile prox data niet de zone meegeeft, maar de exacte x- en y-coordinaten, zodat mensen precies geplaatst kunnen worden. Deze x- en y-coordinaten hebben een 0,0 punt links onder liggen. Hierdoor is er een berekening nodig geweest om deze waardes om te zetten in een 0,0 punt die links boven zit, zoals bij SVG elementen het geval is. Verder is er een legenda die dynamisch geupdate wordt en geplaatst aan de hand van de max en min waardes van de gegeven variabele.

## Implementatieproblemen

### Dataverwerking/ snelheid
De data is geleverd in csv of json format. De csv voor de HVAC data was echter niet compleet: data vanaf verdieping 2, zone 7 is  niet te vinden. De json voor de HVAC data is opgesplitst in 4 bestanden: general (gehele gebouw) en floor1/2/3 (per verdieping). Om geen problemen te ervaren met het inladen van de grote databestanden is in eerste instantie besloten de data op te slaan in een database. Echter bleken de json files niet gemakkelijk in te laden in de door ons geprobeerde databases. Een csv format is dat wel maar de csv is niet volledig compleet. Uiteindelijk is daarom besloten de data toch lokaal in te laden, wat de visualisatie een stuk trager maar wel compleet maakt. De data wordt nu één keer ingeladen bij het openen van de visualisatie, wat even kan duren, maar als het eenmaal geladen is kan er vrij geswitcht worden tussen de visualisaties. De data is helaas niet geheel consistent. Daarom is het verwerken van de data niet op een elegante manier gedaan. De data per timestamp zit in zijn geheel in één object, en is niet gesplitst per zone. En daarbij wordt niet elke identifier afgesloten met een spatie, soms wordt gebruik gemaakt van een dubbele punt. Daarom is het verwerken vrij omslachtig gedaan, wat op zijn buurt ook weer extra tijd kost. Een database zou de visualisatie veel sneller kunnen maken door alleen de data in te laden (op te vragen) die gevisualiseerd wordt, zodat niet onnodig gewacht hoeft te worden op data die niet gevisualiseerd wordt.

### Immediately Invoked Function Expressions (IIFEs)
Oorspronkelijk was het idee om alle functionaliteit van het inladen van de data te splitsen: het initialiseren/updaten van de graphs zou dan in het gedeelde bestand dimensions.js komen. Het probleem is dat die functies variabelen gebruiken die geinitialiseerd worden in de datalader. De functionaliteit brak toen de datalader in een IIFE werd gegooid, om zo min mogelijk globale variabelen te gebruiken. Daarom moest de functionaliteit in de IIFE zelf gedefinieerd worden. Dat werkt het doel om het data inladen en de functionaliteit te splitsen  tegen, maar op deze manier zijn er veel minder globale variabelen wat het in elkaar zetten van alle visualisaties makkelijker maakt. Er is dan minder kans dat er een conflict is tussen variabelenamen ontstaat.

### Combineren
De visualisaties zijn allemaal apart gemaakt, door andere mensen. Er is wel in het achterhoofd gehouden dat alles uiteindelijk bij elkaar moest komen, maar het blijft lastig om zó te programmeren dat er nul conflicten zullen zijn tussen de bestanden. Dit vormt een probleem bij het combineren van alle visualisaties. Javascript biedt echter de mogelijkheid om veel in een IIFE te stoppen en daarmee conflicten te voorkomen, maar omdat de functionaliteit en het inladen van de data meestal gesplitst zijn in meerdere bestanden kan het moeilijk zijn om een goede manier te vinden om een IIFE te maken. Daarnaast is het moeilijk gebleken om bij zo veel visualisaties unieke identifiers te te kiezen in de HTML bestanden.  
Het was lastig om de heatmaps van de HVAC sensoren en prox sensoren bij de linegraphs te gooien van de HVAC en fixed prox sensoren, omdat de hoofdvisualisatie uitgaat van één HTML pagina, en de heatmaps gebouwd waren voor 3 aparte HTML pagina's. Dat maakte het bij elkaar gooien van de visualisaties erg lastig, omdat het lastig bleek te zijn om de verdieping steeds door te geven aan de functies. Globale variabelen werkten niet omdat het inladen van de data asynchroon gebeurt, en dan overschrijven de waarden van de laatste ingeladen file de andere files. Dan wordt één verdieping dus 3 maal getoond, waarbij de verdieping afhangt van welke file als laatst gestart wordt met inladen. Er is dus uiteindelijk gekozen om de heatmaps een eigen kopje (pagina) te geven waarin elke verdieping zijn eigen HTML pagina heeft, zodat het combineren van alle visualisaties in één geheel veel makkelijker werd.

## Keuzes

### Design
Het uiteindelijke product verschilt vrij significant van het product wat beschreven is in het design document. Het product in het design document draaide eigenlijk geheel om de prox data en het tracken van een individu over de tijd. Dat was al erg gedetailleerd. Het uiteindelijke product geeft een veel beter overzicht van alle data, door niet meteen in te zoomen op een specifiek persoon of specifieke zone. De keuze is gemaakt om binnen de visualisatie een zo groot mogelijke context te behouden, waarna men dieper de data kan induiken tot aan het individu. Bij het ontdekken van een opvallendheid in het overzicht kan er dan ingezoomd worden, maar het overzicht van alle data staat centraal. Dit is zo gekozen omdat het intuitiever schijnt om eerst op een algemeen niveau de data te bekijken: de lijnen met elkaar vergelijken over de gehele periode. Bij het ontdekken van een frappant verloop van de data kan er specifieker ingezoomd worden, wat meer lijkt op het product dat in eerste instantie de visualisatie zou moeten vormen. Om ons eindproduct nog beter te maken zou gekeken moeten worden naar een intuitieve en daarmee ook nog steeds duidelijke plaatsing van alle visualisaties in ons eindproduct. Momenteel zijn de visualisaties onder elkaar geplaatst wat vergelijkingen kan bemoeilijken, men moet scrollen en krijgt de visualisaties niet in één oogopslag. Hoewel de inhoud van het eindproduct precies is waar wij naar streefden zouden wij graag nog meer tijd willen nemen voor het mooier en daarmee nog bruikbaarder maken van onze visualisatie.  

### Dataopslag
Het idee aan het begin was om de data in een database op te slaan voor efficiente verwerking van de data. Er wordt dan alleen data opgevraagd die op dat moment nodig is voor de visualisaties. De data kan van tevoren in een database worden ingeladen. Dit bleek echter niet te gaan lukken. Zoals bovenstaand al benoemd kwamen twee problemen uit de data naar voren. Ten eerste was het eerste csv bestand (building.csv) niet compleet. De metingen vanaf verdieping 2, zone 7 staan niet in de csv. Dit bestand kan makkelijk worden ingeladen in een database, maar daarmee zou de data incompleet zijn. Het bestand bleek niet bruikbaar. Databases zoals MySQL en postgreSQL bieden daarbij niet de mogelijkheid om een json bestand te importeren. Omdat de geleverde data acht json bestanden betreft zou het te lang  duren om de data manueel de database in te laden. Ten tweede zijn de csv bestanden erg inconsistent. De separators van de headers in de csv bestanden zijn vaak slechts een komma, maar in de geleverde data was dit niet altijd het geval. Soms verchilt de seperator zelfs per kolom. Dit maakt de dataset lastig om mee te werken. De json bestanden hebben dit probleem niet maar kunnen niet worden ingeladen in de door ons onderzochte databases. Wanneer meer tijd beschikbaar zou zijn, zouden meer databases onderzocht moeten worden waarin wel json bestanden ingeladen kunnen worden. Het versnellen van de inlaadtijd van de data zal onze visualisatie significant doen verbeteren.

## Analyse
### HVAC data
#### Gebouw
De HVAC waarden voor het gebouw die constant zijn over de gehele periode zijn COOL Schedule Value, Loop Temp Schedule, HEAT Schedule Value, Pump Power, Supply Side Inlet Mass Flow Rate en Water Heater Setpoint. De waarden van de Supply Side Outlet Temperature en Water Heater Tank Temperature zijn exact hetzelfde over de gehele perioden. Daarnaast zijn de waarden van Loop Temp Schedule en Water Heat Setpoint beide constant 60 over de twee weken. De DELI-FAN Power staat constant aan op zondagen, de rest van de dagen wisselt dat tussen aan/uit. Drybulb Temperature daalt aan het eind van de dag waarna deze aan het begin van elke dag weer stijgt naar het maximum in het midden van de dag. De HVAC Electric Demand Power staat in weekenden constant aan. Voor de rest heeft deze pieken in het midden van elke dag. Er zijn grote pieken op 7 en 8 juni, en de metingen in het tweede weekend zijn hoger dan in het eerste weekend. De Supply Side Inlet Temperature heeft een minimum in het midden van elke dag, en in het weekend daalt deze niet zo diep als doordeweeks. De Supply Side Outlet Temperature is elke dag een harmonica, maar is in het weekend niet zo wild als doordeweeks. De Total Electric Demand Power heeft elke dag een piek in het midden. In weekenden zijn er geen pieken, maar op 7 en 8 juni zijn er twee grote pieken. In het tweede weekend is er een grotere kam dan in het eerste weekend. Voor de Water Heater Gas Rate is er veel variatie elke dag. Op zaterdag is het minder dan doordeweeks en op zondagen zijn er minder pieken. De Water Heater Tank Temperature is een harmonica elke dag maar in het weekend minder wild. De Wind Direction fluctueert rond de 50 elke dag, behalve op 5, 8 en 9 juni, waar deze rond de 0 en 360 graden fluctueert. De Wind Speed metingen zijn in het midden van de metingen lager dan aan het begin en eind.

#### Verdieping 1
Lights Power is constant over de periode in zone 3, 8a en 8b, ook in de weekenden. De overige zones fluctueren doordeweeks en zijn in de weekenden 0. Zone 2 heeft alleen een enkele piek in het midden van de dag op 31 mei, maar is voor de rest 0. De Equipment Power is constant over de periode in zone 3, 8a en 8b. De overige zones fluctueren veel doordeweeks maar zijn laag (~100/150) in de weekenden. Zone 2 heeft alleen een enkele piek op 31 mei in het midden van de dag en is voor de rest overal constant iets onder de 400. Voor de Thermostat Temp zijn zone 1, 4 en 7 vaak outliers, lager en hoger dan de minima en maxima van de andere lijnen. Voor Thermostat Heating en Cooling Setpoint zijn zones 2, 4 en 7 de enige die de andere zones niet volgen. VAV Availability Manager Night Cycle Control Status is hoog aan het begin van elke dag en is constant hoog op zondagen. De VAV_SYS SUPPLY FAN:Fan Power fluctueert veel, maar is constant op 5, begin van 7, 8 en 11 en op 12 juni. De BATH EXHAUST:Fan Power is alleen aan aan het begin van elk dag, behalve op zondagen waar deze de hele dag aan is. De VAV REHEAT Damper Position in zone 1 fluctueert meer dan andere zones en in zone 3 worden veel vaker hogere waarden bereikt. Voor REHEAT COIL Power bereikt zone 2 als enige voor 7 juni (op 1 juni) niet-0 waarden, twee grote pieken op 7 en 8 juni, verder begin van 11 juni en constant aan op 12 juni met zone 1 veel hogere waarden dan andere zones. De VAV_SYS Heating COIL Power is constant 0. VAV_SYS Outdoor Air Flow Fraction is meestal aan aan het begin van elke dag met fluctuaties tot het begin van de volgende dag, geen fluctuaties op 7 en 8 juni, is constant aan op zondagen met veel hogere waarden op de eerste zondag dan op de tweede zondag. VAV_SYS Outdoor Air Mass Flow Rate is meestal aan aan het begin van de dag, zonder fluctuaties tot het begin van de volgende dag. Fluctuaties op 7 en 8 juni. Constant aan op zondagen. VAV_SYS COOLING COIL Power heeft fluctuaties met pieken op midden van de dag, constant aan aan het begin van 7 en 8 juni, constant aan op zondagen met pieken in het midden van de dag, tweede zondag hogere waarden dan eerste zondag. VAV_SYS AIR LOOP INLET Temperature is ongeveer constant rond 25, behalve op 7 en 8 juni met uitschieters naar boven rond de 30. VAV_SYS AIR LOOP INLET Mass Flow Rate heeft fluctuaties in het midden van elke dag, behalve op 7 en 8 juni waar het constant aan was aan het begin van de dag. Lage waarden op eerste zondag, hoge constante waarden op tweede zondag. VAV_SYS SUPPLY FAN OUTLET Temperature is constant hoog aan het begin van de dag, behalve op zondagen waar die constant hoog is. VAV_SYS SUPPLY FAN OUTLET Mass Flow Rate heeft fluctuaties in het midden van elke dag, behalve op 7 en 8 juni waar het constant aan was aan het begin van de dag. Eerste zondag geen fluctuaties met een piek in het midden van de dag, tweede zondag constant hoog. RETURN OUTLET CO2 Concentration heeft in zone 1 veel fluctuaties, zone 2 relatief laag met pieken op 7 en 8 juni, zone 3 relatief laag met een grote piek op 5 juni en pieken op 7 en 8 juni, zone 4 relatief laag met piek op 6 juni en grote pieken op 7 en 8 juni, zone 5 grote piek over 5 en 6 juni, twee pieken op 7 en 8 juni, zone 7 relatief laag met piek op 6 juni en twee pieken op 7 en 8 juni, zone 8a laagst, zone 8b relatief laag. SUPPLY INLET Temperature heeft in zone 2 twee pieken op 1 en 10 juni, voor de rest alle zones alleen hoog aan het begin van de dag, met op zondagen constant hoog. Op 7 en 8 juni grote pieken voor alle zones. SUPPLY INLET Mass Flow Rate in zone 1 fluctueert het meest, gevolgd door zone 7. De metingen zijn hoog gedurende de hele dag, behalve op 7 en 8 juni waar het alleen het begin van de dag is. Op zondagen zijn de metingen hoog, de eerste zondag constant of met een piek en de tweede zondag constant hoog. Zone 5 meestal laag gedurende de dag, zone 2 heeft een piek midden op de dag. Mechanical Ventilation Mass Flow Rate heeft pieken in het midden van de dag, behalve op zaterdagen want dan is het constant in het midden en op zondagen is het constant gedurende de hele dag, eerste zondag lager dan tweede zondag. Twee erg scherpe pieken op 7 en 8 juni.

#### Verdieping 2
Lights Power in zone 12a/b/c is constant aan over de twee weken. Metingen zijn hoog gedurende de hele dag behalve aan het begin en 0 in weekenden. Zone 2 en 6 hebben de hoogste metingen, met 4 en 9 daarna, gevolgd door 10, 14 en 16, de rest zit rond de 300. Equipment Power is een beetje hetzelfde verhaal als bij lights power. Thermostat Temp is in zone 8 heeft twee pieken naar boven op 2 en 8 juni. In weekenden constant, op 7 en 8 juni constant hoger dan het gemiddelde. Thermostat Heating Setpoint heeft twee hoge constante stukken van alle zones op 7 en 8 juni, sommige zones ook al op 6 juni. Thermostat Cooling Setpoint heeft twee hoge constante stukken van alle zones op 7 en 8 juni, sommige zones ook al op 6 juni. VAV_SYS SUPPLY FAN:Fan Power heeft fluctuaties gedurende de gehele dag, behalve op 7 en 8 juni waar het alleen aan het begin van de dag constant hoog is. In weekenden constant, eerste weekend laag constant, tweede weekend hoog constant. BATH_EXHAUST:Fan Power is constant hoog aan het begin van de dag, behalve in weekenden waar het constant hoog is. VAV REHEAT Damper Position heeft fluctuaties gedurende de gehele dag, behalve op 7 en 8 juni waar het alleen aan het begin van de dag constant hoog is. In weekenden constant, eerste weekend laag constant met piek in het midden, tweede weekend hoog constant. REHEAT COIL Power heeft een piek op 1 en 6 juni, hoge pieken 7 en 8 juni, tweede weekend hoge golvende waarden. VAV_SYS HEATING COIL Power is weer constant 0. VAV_SYS Outdoor Air Flow Fraction is constant hoog aan het begin van de dag en constant laag de rest van de dag, behalve op 7 en 8 juni waar het net andersom is. Op zondag constant gedurende de hele dag, eerste zondag constant hoog, tweede zondag constant laag. VAV_SYS Outdoor Air Mass Flow Rate is elke dag begin van de dag constant hoog, behalve op zondagen waar het constant hoog is. VAV_SYS COOLING COIL Power is elke dag aan het begin van de dag constant laag met hoge fluctuaties de rest van de dag, behalve op 7, 8 en 9 juni waar er aan het begin van de dag een hoge piek is. Op zondagen constant gedurende de hele dag, eerste zondag constant laag en tweede zondag constant hoog. VAV_SYS AIR LOOP INLET Temperature volgt een vast patroon behalve op 7 en 8 juni waar er constante uitschieters naar boven zijn. VAV_SYS AIR LOOP INLET Mass Flow Rate is constant laag aan het begin van de dag met fluctuaties naar boven gedurende de rest van de dag, behalve op 7 en 8 juni waar het net andersom is. Op zondagen constant, eerste zondag constant laag, tweede constant hoog. Tweede zaterdag ook constant hoog. VAV_SYS SUPPLY FAN OUTLET Temperatur is constant hoog aan het begin van elke dag, behalve op zondagen waar het gedurende de hele dag constant hoog is. VAV_SYS SUPPLY FAN OUTLET Mass Flow Rate is een beetje hetzelfde verhaal als VAV_SYS AIR LOOP INLET Mass Flow Rate. RETURN OUTLET CO2 Concentration heeft twee grote pieken op 7 en 8 juni, zone 12a/b/c zijn meestal laag, zone 14 hoger dan andere zones overal. SUPPLY INLET Temperature is constant hoog aan het begin van elke dag, behalve op 7 en 8 juni waar er grote pieken omhoog zijn. Op zondagen is het constant hoog gedurende de hele dag. SUPPLY INLET Mass Flow Rate is constant hoog aan het begin van elke dag met pieken in het midden van de dag, behalve op 7 en 8 juni waar het in het midden van de dag constant laag is. Op zondagen constant, eerste zondag constant laag, tweede zondag constant hoog, tweede zaterdag gedurende de hele dag constant hoog. VAV Availability Manager Night Cycle Control Status is aan het begin van elke dag constant hoog, de rest van de dag 0, behalve op zondagen waar het constant hoog is gedurende de hele dag.

#### Verdieping 3
Lights Power in zone 11a/b/c constant over de gehele twee weken, de rest alleen constant in het midden van doordeweekse dagen. Zone 10 een kleine piek de eerste zondag, zone 2 een hoge piek de tweede zaterdag en zone 8 twee pieken op de tweede zaterdag en zondag. Equipment Power in zone 9 gebruikt zo'n 15x meer power dan andere zones op deze verdieping, zone 11a/b/c constant over de twee weken, de andere zones plateaus in het midden van doordeweekse dagen en in het weekend 0. Zone 2 nog een plateau de tweede zaterdag en zone 8 twee plateaus de tweede zaterdag en zondag. Thermostat Temp in zone 9 is normaal best laag maar op 7 en 8 juni springt het omhoog en is dan hoger dan alle andere zones. Zone 1 heeft vanaf 2 juni een vast patroon van plateau hoog/laag. De rest is constant vrij-zon en de andere dagen fluctueert het een beetje rond het gemiddelde. Thermostat Heating Setpoint in zone 1 heeft vanaf 2 juni een vast patroon van plateau hoog/laag. Zone 9 is constant, behalve op 7 en 8 juni waar deze hoog/laag plateaut. De rest lijken op elkaar. Thermostat Cooling Setpoint is hetzelfde als bij Thermostat Heating Setpoint. VAV_SYS SUPPLY FAN:Fan Power heeft pieken in het midden van de dag, behalve op 7 en 8 juni waar de metingen laag zijn en fluctueren. In het weekend zijn de metingen constant hoog. BATH_EXHAUST:Fan Power is constant hoog in het midden van de dag, behalve op zondag waar die 0 is. VAV REHEAT Damper Position heeft veel fluctuatie, op 7 juni veranderen de metingen wel erg vaak van laag naar hoog, in weekenden zijn metingen constant hoog. REHEAT COIL Power in zone 1 volgt vanaf 2 juni een vast patroon, de rest is meestal 0, behalve in weekenden waar het erg fluctueert en op 7 en 8 juni met twee scherpe pieken. Zone 8 heeft dan nog extra pieken op 9 juni. VAV_SYS HEATING COIL Power is constant 0 over de gehele periode. VAV_SYS Outdoor Air Flow Fraction is constant hoog in het midden van de dag, behalve op 7 en 8 juni waar het er fluctueert, op zondagen 0. VAV_SYS Outdoor Air Mass Flow Rate is constant hoog in het midden van de dag, op zondagen 0. VAV_SYS COOLING COIL Power heeft pieken in het midden van de dag, behalve op 7 en 8 juni waar er uitschieters omlaag zijn. In weekenden geen pieken en kleine fluctuaties rond het gemiddelde. VAV_SYS AIR LOOP INLET Temperature is constant, behalve op 7 en 8 juni waar er uitschieters omhoog zijn en fluctueren. VAV_SYS AIR LOOP INLET Mass Flow Rate heeft pieken in het midden van de dag, behalve op 7 en 8 juni waar er uitschieters omlaag zijn met fluctuaties. In weekenden constant hoog. VAV_SYS SUPPLY FAN OUTLET Temperature is constant, behalve op 7 en 8 juni waar er uitschieters en flcutuaties omhoog zijn. VAV_SYS SUPPLY FAN OUTLET Mass Flow Rate heeft pieken in het midden van de dag, behalve op 7 en 8 juni waar er uitschieters omlaag zijn met fluctuaties. In weekenden constant hoog. RETURN OUTLET CO2 Concentration heeft kleine pieken in het midden van de dag, behalve op 7 en 8 juni waar de pieken veel groter worden en zone 11b helemaal gek wordt. In weekenden constant laag. SUPPLY INLET Temperature heeft in zone 1 vanaf 2 juni een vast patroon. De rest is constant, behalve in weekenden waar er fluctuaties zijn en op 7 en 8 juni waar er uitschieters en fluctuaties omhoog zijn. Zones 5 en 6 nog een scherpe piek op 1 juni, zone 8 nog twee grote pieken omhoog op 9 juni. SUPPLY INLET Mass Flow Rate in zone 9 uitschieter, normaal constant, donderdag op vrijdag plateau omhoog en weekenden constant hoog. Op 7 en 8 juni uitschieters en fluctuaties omlaag. De andere zones zijn constant laag aan het begin van de dag en fluctueren gedurende de rest van de dag, behalve op 7 en 8 juni waar er uitschieters en fluctuaties omhoog zijn. In weekenden constant hoog. VAV Availability Manager Night Cycle Control Status is constant 0 over de gehele periode.

### Prox data
#### Fixed prox
In het algemeen: Op zaterdag en zondag zijn er weinig/geen metingen. Op 4 juni was er geen enkele meting voor alle verdiepingen. Op verdieping 1: In zone 1, 2 en 4 zijn veel meer metingen dan de rest van de zones. Voor zone 5 is er slechts een kleine meting in het midden van 31 mei. Zone 7 wordt de hele tijd na het midden van de dag bezocht. Op verdieping 2: In zone 1, 4, 6 en 7 zijn veel meer metingen dan de rest van de zones. Zone 2 heeft 3 pieken en 2 dalen per doordeweekse dag en er zijn ongeveer 2 keer zo veel metingen als in zone 3. Voor zone 5 zijn er 0 metingen. 4 juni is er geen enkele meting. Op verdieping 3: Voor zone 1, 4 en de server room zijn de meeste metingen. Voor de server room is er een grote piek midden op 10 juni en er zijn daarna geen metingen meer. Voor zone 5 zijn er geen metingen. Zone 2, 3 en 6 volgen dezelfde trend, alleen zijn de waarden voor zone 3 hoger dan zone 6. 4 juni is er geen enkele meting. Aan het begin van 2 juni hebben zone 1 en 4 een grote piek.

#### Mobile prox
De robot Rosie loopt alleen rond om 9 en 14 uur. Daarbuiten zijn er namelijk geen metingen van de robot. De metingen van de mobile prox sensor geven aan dat mensen in de muren zitten. Waarschijnlijk kan de sensor dus niet door muren heen zien wat de precieze positie is van een prox card en zet die de coordinaten van de prox card waar de muur is vanwege interferentie. Een andere verklaring kan zijn dat mensen hun prox cards aan de muur hangen van de ruimte waar ze zich in bevinden, dus lijken alle werknemers zich in de muren te bevinden.

### Hazium data
#### Floor 1 Zone 8a
De laagste metingen van alle haziumzones. Kleine piek mid 3 juni, kleinere pieken mid 6 juni en begin 8 juni, twee pieken begin 9 juni en een grote piek eind 11 juni.

#### Floor 2 Zone 2
Kleine pieken mid 2 juni, eind 3, 4 en 6 juni, mid grote piek mid 7 juni en eind 13 juni en een grote piek eind 11 juni.

#### Floor 2 Zone 4
Ongeveer hetzelfde als Floor 2 Zone 2, maar de pieken hier zijn eind 4 juni, mid 7 juni en eind 11 juni hoger dan in Floor 2 Zone 2.

#### Floor 3 Zone 1
Kleine piek eind 1 juni, middelgrote pieken mid 7 en 13 juni en grote pieken op begin 3 en 9 juni en eind 11 juni.
